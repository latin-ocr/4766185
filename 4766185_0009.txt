 

Duobus praecipue modis comparativa vel potius historica illa grammaticorum disciplina ad
, progressus syntaxis linguarum veterum valuit. Primum est, quod formarum origines et

significationes principales explicavit, quae res ad structuras syntacticas percipiendas maximi est
momenti. Deinde effecit, ut via et methodus ipsa commutata sit. Nam ii, qui in hac scientia
bis proximis decenniis versati sunt, non modo certae cujusdam aetatis sermonis consuetudinem
descripserunt, sed etiam quomodo singulae structurae per annos commutatae sint, exposuerunt.
Quid, quod'nonnulli, ut Ziemer ¹, quibus modis et legibus structurae inter se cohaereant et quam
vim alia ad aliam formandam habuerit, exponere conati sunt. Tamen si his studiis non multum

, atque exspectatione fortasse minus profectum sit, hoc rei ipsi, non viris tribuendum est. Formarum

enim commutationes quum nulla conscientia ‘natura ipsa plerumque fiant, ad simplices leges
facilius revocari possunt. Structurae‘ autem syntacticae quales fiant et commutentur, in loquentis
arbitrio saepe positum est, totque res ad eas constituendas valent, ut certae leges commutationum
earum vix perspici possint. Quo factum est, ut, qui syntaxi operam dederunt, non ultra staticas,
quae vocantur, enumerationes earumque comprehensionem progressi sint ². Sed quae protulerunt,
minime despicienda sunt. Nam quomodo per aetates variaverint structurae grammatic& forma-
rumque usus, quasi sub uno aspectu perlustrare posse, hoc quis parvi aestimet?
ᾖ Sed omnes scriptores omnium aetatum perscrutari non unius viri est. Itaque quum ne-
cessitas mihi imposita esset, ut me in litterarum latinarum studio versatum esse specimine aliquo
demonstrarem, non plane ,operam me perditurum esse putavi, si, quomodo verba cum praeposi-
tionibus composita apud Lucanum struantur, accurate perscrutatuS, exempla collecta in uno libello
edidissem. Hoc quum facerem, Osierberqii vestigia secutus sum, qui duabus commentationibus,
quarum inscriptiones infra afferentur, alios poetas epicos ejusdem aetatis, qua viguit Lucanus,
optime tractavit. Atque si cui artius ad eJ‘us latus me applicasse videar, quum eadem fere rerum
collocatione, qua ille, usus sim, hoc mihi vitio ne tribuas. Nam eo facilius scriptorum, quos
tractavimus, sermonis usus inter se comparari possunt.

De Lucani sermonis consuetudine scripserunt quum alii tum Obermeier‚³ qui quidem multas
res, quae hoc libello tractantur, antea protulit. Hic quum non omnia, quae huc pertinent, com-
plexus sit, has res iterum examinare nou dubitavi. Uno vel duobus locis exempla, quae me

fugerunt, ex eius libello desumpta sunt.

⁷ ¹ H. Ziemer Junggramm. Streifziige im Gebiet der Syntax. 2. Aufl. Colberg 1883.
² Otr quae disputavit Streitbcry in annalibus, qui inscribuntur Indoqerman. Forachunyen. Vol. 111. An—

zeiger 3 pag. 175 sq.
⁸ Vide intra

