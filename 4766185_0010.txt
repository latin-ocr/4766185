In hoc libello conscribendo hos praesertim libros adii:

M. Annaei Lucani De beno civili iibri x. esi. Carolus Hosius. Lipsiae 1892.

M. Annaei Lucani Pharsalia ed. C. E. Haskins. London 1887.¹

J. Obermeier, Der Sprachgebrauch des M. Annaeus Lucanus. Ι. Monachii 1886. ,

Ρ. J. Osterberg, De structura verborum cum praepositionibus compositorum, quae exstant
apud Valerium Flaccum, P. Papinium Statium, M. Valerium Martialem. Holmiae 1883. (Osterberg).

P. J. Osterberg, De structura verborum cum praep. compos„ quae exstant apud Sil. Itali-.
cum. Goteborg 1894.

Praeterea libris grammaticis Kuehneri, Draegeri, Schmalzii usus sum.

Ceterorum librorum et commentationum, quos laudavi, inscriptiones suo quamque loco
afferam. In codd. manuscriptis laudandis iisdem siglis, quae exstant in editione Hosii‚ usus sum.

Priusquam ad singula verba tractanda transeo, aptum videtur paucis explicare, quid de
origine structurarum, quas admittunt verba cum praepositionibus composita, omnino sentiam. At
hic monendum est, quum hanc rem copiosissime tractaverint Osterbery, alii, non multa me
habere, quae addere potuerim.

Quod ad originem verborum compositorum attinet, inter omnes constat, hoc fere modo ea
orta esse. Initio non erant verba composita. Quod quum ex aliis tum ex hoc apparet, quod in
linguae vetustissimis monumentis partes vocabuli compositi disjuncta saepe inveniuntur. Sed quum
certam praepositionem cum certo verbo saepe conjunxissent, hac consuetudine effectum est, ut
verbum et praepositio in animo loquentis in unum comprehenderentur et conJ'uncta pronuntiarentur»
ubi accentu mutato alterum vocabulum vocalem saepe commutaret.² Hoc modo novum quoddam
verbum re vera fictum est, quo nova notio exprimeretur. At apertum est, partes verbi compositi
initio velut sui J'uris fuisse neque prorsus in unum coaluisse ob eamque rem suam quaeque
significationem non amisisse. Cujus rei documento est, quod saepe disjuncta occurrebant pr'aepo-
sitio et verbum. Sed sensim in unum magis magisque coaluerunt, novasque significationes in-
duit verbum, ubi quid ab origine verbum et praepositio significassent, vix apparuit.

Sed cave credas omnia verba cum praepositione composita hoc modo orta esse. Nam quum
maJ'or verborum compositorum multitudo Jam orta esset, natura ipsa effectum est, ut nova verba
hujus generis ad similitudinem priorum, id est per analogiam, fingerentur. Haec igitur verba velut
statim perfecta provenerunt neque ut illa in locum verbi simplicis praepositione addita successerunt.
Ac rem ita se habere quis neget‘? Nam plurima verba composita numquam 'a praepositione se-
juncta apparent neque credibile est ea umquam sejuncta fuisse. In his quoque valet idem, quod
in illis: praepositio verbumque suam quidque significationem aut retinuerunt aut amiserunt in
unumque coaluerunt.

Aliud vero verborum genus eorum est, quibus praepositio ideo addita est, ut vis simplicis
vei-bi augeretur vel minueretur.³ Neque haec pro simplicibus sequente praepositione posita esse
credibile est.

Itaque significationis ratione habita tria verborum compositorum genera distinguenda sunt.‘
Primum est eorum, quae praepOsitione addita vim suam non multum commutent sed augeant
tantum vel comminuant. Quae verba, quoniam compositione structura nihil mutatur, hoc libello

 

¹ M. Annaei Lucani Pharsalia ed. C. M. Francken Vol. 1 (Libb. I—V). Lugduni Batavorum 1896 serius
apparuit, quam ut ea editione uti possem. Paucis tamen locis commentarios ejus adii.

² Οτι· Coronen Aussprache und Vokalismus. Leipzig 1870. 11. pag. 396.

³ Cir Osterberg p. 13. Hujus generis sunt perficere conficere. Cfr suec. afskih'a sra⁰n pro nkih'a
frdn. Neque de structura neque de significatione multum hac compositione mutatur.

